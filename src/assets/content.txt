標題：傳種留話
封面圖片：image1.jpg
封面作者：羅肇錦
封面內容：世事無常，千變萬化；人生無常，真真假假。故所，今晡日恁樣，天光日會係仰仔，無人知…
作者：【文／羅肇錦／國立中央大學客家語文暨社會科學學系榮譽教授】
音檔：1.voice.mp3
發音人：羅肇錦（四縣腔）
文章內容：
世事無常，千變萬化；人生無常，真真假假。故所，今晡日恁樣，天光日會係仰仔，無人知。但係，無種瓜就無瓜食，有傳種正有後代，這係毋會改變个準則。現代人流行毋結婚毋降子，站在客話來講就係毋傳種毋留話。正經係前世無修啊。

早期，有人問崖愛仰仔救客家話？崖就半笑半正經講，愛救客話有四種方法：第一，係鼓勵客人內婚（會講客家話同會講客家話結婚）逐家屋都愛畜六個以上个子女，傳有三代過後，客家話就穩定下來了。

第二，係建立一個客家國，全國國語就用客話，恁樣客話當遽就搶救起來。

第三，係客委會愛將所有个預算都拿來推廣客家話，用各種方法全面獎勵學習客話，重賞之下必有成果。

第四，係客家人同別族群个人對立，發揮救亡圖存个精神，自然客話就救起來了。

可惜，這四種方法，驚怕係僅可嘴講定定，係愛認真來做，恐驚會內亂抑係會戰亂也無一定，到時毋知愛仰般煞棚，正經係前世無修啊。

最前世無修个係，現代人毋結婚毋降子就無傳種無留話。這下人毋結婚毋降子，責任推分社會推分政府，經濟困難收入忒少，買毋起屋、畜毋起細人仔。這理由斷真係現代人毋結婚毋降子毋傳種毋留話个原因？崖想答案未必恁簡單。對這个問題崖有四个疑狐个所在：

第一，上代人生活還過苦，幾下個子女尖共頂眠床，還毋係畜七八個完十個大細。生活有一餐無一餐全比毋得現代，歇屋菅草茅寮並仔壁全比毋得現代，愛仰仔比經濟？
第二，上代人婚姻毋自由，媒人講親正有婚事，結婚過後，嫁雞跈雞，抺抺摸摸一生人，無時間想離婚个事情。現下男女，交友自由，先試婚正訂婚，結婚毋合隨結隨離，係講愛方便自在，最好無婚姻束縛較好。因爭結婚會失忒自由，故所大家毋想分結婚綯著，將就無愛結婚較贏。
第三，上代人重視貞節，男女之防當嚴，細倈人愛同細妹仔黏共下無恁該，無結婚做毋得有黏共堆个關係。現下人男女關係自在自由，毋使結婚也做得滿足各個个願望，故所毋使結婚還較自由，愛同麼人愛做麼个，正毋會䌈手䌈腳。
第四，上代人一般家庭成員，賺著錢愛交出來公項管理，做毋得私下亂用。現下人經濟獨立，不管男女，各做各人事，各賺各人錢，尤其無結婚个人， 伙食外開，一人飽全家飽，自在自足，麼人無想自在自足過日仔，哪有人恁戇走去結婚？

可見，這四個疑狐，驚怕正係現下後生，毋肯結婚，毋肯傳種，毋肯留話个主要原因。這同經濟困難收入忒少，買毋起屋、畜毋起細人仔無最直接个關係。當然這係崖個人个疑狐，現下後生人正經毋肯結婚个徑路石係麼个，就愛後生人自家來決定，自家來愐真仔。搶救客話這項工程係無大家遽遽愐清楚，用最好个頭腦做最正確个決定，等到客家話救毋著誒正來唉唉唧唧，該就前世無修咧。

※本文的「崖」同教育部訂的「亻厓」之意。

標題：吉利
封面圖片：image2.jpg
封面作者：邱湘芸
封面內容：客語：
亻厓屋下畜个貓仔安到吉利，係一歲个三花貓仔。佢正出世無幾久斯分阿姊對公司就近帶轉來…
作者：【圖、文／邱湘芸】
音檔：
發音人：
文章內容：
客語：
亻厓屋下畜个貓仔安到吉利，係一歲个三花貓仔。佢正出世無幾久斯分阿姊對公司就近帶轉來。還細个時節當好在屋下走上走下，毋過這下斯好囥在阿姆間房睡目。還有佢當毋好分人揇，分人揇等就會發閼，還會對人「哈氣」，係一隻毋親人个貓仔。
華語：
我家的貓叫做吉利，是隻一歲的三花貓。他在剛出生沒多久就被姊姊從公司附近帶回來。
還小的時候很喜歡在家跑上跑下，不過現在只喜歡躲在媽媽房間睡覺。而且他很不喜歡被人抱，被別人抱著就會不開心，還會對人「哈氣」，是隻不親人的貓。

標題：百年公婆三生定 千里姻緣一線牽
封面圖片：image3.jpg
封面作者：何石松
封面內容：百年公婆三生定，千里姻緣一線牽，係講百年恩愛介夫妻，在前世就註正好勢，斯像命生入骨…
作者：【圖／廖千慧；文／何石松】
音檔：3.voice.mp3
發音人：何石松（海陸腔）
文章內容：
百年公婆三生定，千里姻緣一線牽，係講百年恩愛介夫妻，在前世就註正好勢，斯像命生入骨，刀嫲斧頭仰般都削毋㪐共樣，雖然年長月久以後，也無法度改變。該係冥冥之中，自然斯有神仙老人，非常熱心介摎你牽上婚姻介紅絲線，一旦牽著以後，斯不論千里之遙，也能有緣千里來相會，結成美滿介姻緣，難怪大家會講「緣定三生」，三生石上結姻緣，千里姻緣一線牽，係仰般多姿多采介人生。

所謂三生，就係人生介前世，現世摎來世。本來，三生介緣份，並毋係婚姻關係定定，係人摎人介親密感情。聽講，唐朝李源，摎圓觀和尚當好，八十零歲時節，愛共下去遊尞。李源愛去三峽，圓觀愛去長安。包尾決定去三峽。路上看著幾個婦人家在該打水，圓觀斯流下目汁，無奈何講：「亻厓所以無愛來三峽，斯係驚看著該隻婦人家，你毋知，佢就係亻厓下擺介阿姆啊，係亻厓再世介託身之所。亻厓吂想愛再世，所以，一直就無愛來這。既然這下來到，就走毋去咧。因為該隻餔娘人，有身項，肚屎大到三年零，都還吂降，係在該等亻厓介關係啊！」

接等又講：「拜託你去通知該婦人家，喊佢毋使驚，黏皮會降咧。毋過，愛先畫符請神，準備魚析在河壩漘拜請，摎亻厓埋在山下。三日後，你去佢屋下做人客，看著嬰兒，該就係亻厓，你摎亻厓笑一下，就知係你來咧。下擺，吾俚會在12年後介八月半暗晡，相會在杭州天竺寺外背。」講忒，該暗晡，佢就過身，該懷姙介婦人家也降出一隻嬰兒，就係佢。後來，果然準時去到西湖，看著掌牛哥仔，隔遠斯喊李源，一片唱竹枝詞講：「三生石上舊精魂，賞月吟風不要論；慚愧情人往相訪，此身雖異性長存。」一片安腦源哥實在有信用，可惜塵緣吂了，下二擺，吾俚還係有機會見面介，該就係「緣定三生」！講忒，旋風就拂頭離開。漘頭，有一隻大石牯，刻等「三生石」三隻大字。

可見，人介前世，今世，甚至於下一世，都可能有密切關係介。千百年來，幾多有情夫妻，百年公婆，毋管甜蜜抑係苦情，全係前世修來介。比論講：薛丁山摎樊梨花，佢兜介前世係天頂介金童摎玉女，在蟠桃大會上，打爛咧玉器杯仔，兩儕無正無經，眼箭射來射去，玉皇大帝認為，兩儕有思凡之心，就打下人間，結為夫妻。共樣，萬杞良摎孟姜女，乜係天庭頂介金童玉女，因為開會時節，兩儕用目珠在該談戀愛，玉皇大帝一閼之下，就摎兩人貶下紅塵，有夫妻之名，又結毋成夫妻，受盡相思介痛苦，嚐盡「黃連樹下種苦瓜，從頭苦到腳底下」介艱苦，經過七世介苦境，正能回轉天庭。今生無緣，斯緣定下世。該就係第二世梁山伯摎祝英台，第三世郭華郎摎王月英，第四世王十朋摎錢玉蓮，第五世商琳摎秦雪梅，第六世韋郎保摎賈玉珍，這六世都無結成公婆，直直到第七世李奎元摎劉瑞蓮，正結成美滿介夫妻，佢兜逐世都有關係，所謂百年公婆三生定，哪止三生？還有七生呢。

百年夫妻，毋會受著時間介限制；千里姻緣，乜毋會受著空間介影響。聽講，唐朝時節，有一個人，安到韋固，想著自家無爺無哀，無兄無弟介孤栖，當想愛早兜討餔娘，好來傳代，可以避免少子化，可惜，一直都尋無好勢。這日，來到清河所在，在月光華華介暗晡頭，路上堵著一個老人家，摎佢講：你這擺來這尋餔娘，係毋會成功介。你介餔娘這下正三歲，等佢17歲正會嫁分你，毋單係前世注定，亻厓也已經用紅絲線，摎你兩儕牽起來，雖然，地隔千里，也將將變成夫妻。

等到老人家渡佢去看該正三歲，又窮苦，又恁媸介未來新娘時，當無歡喜，毋信老人介叮嚀，暗中斯請人去，想愛摎佢㓾忒，然後，尾瀉屎就逃走。14年後，韋固上任為官，有官員就摎厥妹仔嫁分佢。韋固奇怪佢介額頭一蕊花，仰會恁靚。厥餔娘講，毋係花，係刀痕。在三歲時節。乳哀攬行到街路，一個土匪拿刀仔來愛㓾亻厓，刀痕還在，所以，用一蕊花遮等。韋固也講出經過，這隻餔娘，原來就係想愛摎佢㓾死介三歲嬰兒，實在係命生入骨，刀嫲斧頭都削毋㪐，正想著老人家講介，還準啊！果然係：百年公婆三生定，千里姻緣一線牽。


※本文的「介」為大眾通用的「的」，同教育部訂的「个」之意。

標題：移居花蓮的河婆客──花蓮富里彭家的來臺故事
封面圖片：image4.jpg
封面作者：黃宣衛
封面內容：富里彭愛玉、彭偉族姊弟父祖輩的來臺故事，可從民國36年說起。他們的家族是分批來臺的…
作者：【圖／李秉恆；文／黃宣衛／中央研究院民族學研究所】
音檔：
發音人：
文章內容：
富里彭愛玉、彭偉族姊弟父祖輩的來臺故事，可從民國36年說起。他們的家族是分批來臺的，彭家阿婆育有二子，長子是彭愛玉姊弟的爸爸。彭家第一批來臺的人，是彭家阿婆帶著小兒子一家人，36年5月坐船從高雄上岸，先到竹東，原本打算在此落戶定居；聽說後山有不少鄉親，而且土地肥沃耕食無虞，所以在竹東住一段時間後，決定遷到後山。不料老人家抵達後山富里鄉後，水土不服病危，小叔急信通知在家鄉的彭家爸爸彭治平，36年9月彭爸爸收到信後，立即買船票從汕頭啓程來臺灣，到高雄上岸，輾轉來到花蓮。家族最後一批來台的，是彭家三叔公(彭金蘭)夫婦把還留在家鄉的親人全都帶來，於37年11月，照著彭家爸爸的書信指示，安抵花蓮富里羅山。

彭家祖籍在廣東陸豐 (今揭陽市揭西縣)，由於家鄉農耕地已飽和，有不少親戚選擇到南洋謀生，在當地的事業都已傳到第三、第四代了。

先來臺的鄉親，在寄回鄉的書信中，提到臺灣工作機會多，未開發土地也多。彭家阿婆因此懷著憧憬來臺灣。彭家爸爸在高雄登岸時，檢查嚴格，但彭爸爸在家鄉有公職身分，沒被刁難，一路順利到新竹，短暫停留。為了儘速趕到後山富里，彭爸爸一行人倉促搭火車再換船到宜蘭，走一段陸路後，再從蘇澳坐船到花蓮，花蓮鐵路因颱風毀損中斷，只能徒步從花蓮走到富里，走了三天三夜。那時候同船來臺的有三家人一路同行，其中一家人後來從商去了馬來西亞。從花蓮往南走時，沿途會遇到說客家話的人，當他們知道是來自唐山的客家人時，都會熱情接待，也會指點沿途有哪些客家鄉親，可以住到什麼親友家，「天下客家一家親」，只因同為客家人。

彭家阿婆剛到後山富里時，先住在學田村的親戚家。彭爸爸來時也是先住學田，後來才在羅山定居。據彭愛玉說，彭爸爸曾在編輯族譜時，為族譜作序，序中自述：
「回憶廿載飄流，走遍全國東南半壁，歷任軍政黨教，獻身衛國」。

彭爸爸經歷絢爛精彩，後返鄉任教，曾做中學校長。當接到書信來臺，兼程趕抵花蓮富里時，彭家阿婆已逝世數日了，彭爸爸與家人商定先暫時留下守喪，沒想到這一留家族就此定居了。彭爸爸當時在花蓮富里東竹國小擔任小學教師。由於會講客家話及標準國語，常常義務幫當地人繕寫信件、處理文書以及排解糾紛，人緣非常好，曾寫一首詩舒發當時心情：
「卜居羅山好，清貧勝富華，農夫為好友，種牧作生涯，無事尋山水，心開學釣蛙，督耕兼課讀，歡娛似仙家。」

在東竹國小執教二年，39年收到花蓮縣政府派令，改調富里鄉公所任公職。從基層村幹事做起，一直到民政課長退休。

廣東陸豐來的人，多為河婆客家人，其中來臺者以張姓、彭姓居多，定居花蓮富里學田村。河婆人有喝擂茶的習慣，擂茶是鹹的，加上甜點菓餅可招待親友，若加上飯菜搭配就是正餐。彭愛玉說她從小就愛吃擂茶飯，親友來訪時，也會一起享用。

彭爸爸非常重視客家語言的傳承，他規定在家一定要說客家話。彭偉族說他在臺灣出生，在成長環境中，早已融入各種腔調，現在說的是海陸腔客家話，與父執輩的河婆腔調與用詞不同。

傳統河婆客家人在生活上有許多古老傳說與禁忌，彭偉族說他已不清楚了。彭家人在家庭教育及生活上，如大多數客家人一樣，不排斥新資訊，同時與時俱進。

標題：中壢大時鐘个記憶
封面圖片：image5-1.jpg
封面作者：徐貴榮
封面內容：位在中壢中正路摎大同路三角尖仔項个大時鐘、第一市場，係老街當市个位所，又離中壢火車頭當近…
作者： 【圖、文／徐貴榮／國立中央大學客家語文暨社會科學學系兼任助理教授】
音檔：5.voice.mp3
發音人：徐貴榮（四縣腔）
文章內容：
位在中壢中正路摎大同路三角尖仔項个大時鐘、第一市場，係老街當市个位所，又離中壢火車頭當近，係以前當多人謀事約定抑係後生人戀愛約會个標記，老一輩人共同个記憶。（圖1）
圖片：image5-1.jpg (圖1  2022年重新開幕个中壢第一市場現貌（2023.11.24攝）)
在這三角尖仔个位所，從清朝手仔開始，早就係一隻擺攤仔做生理个所在，安到「中壢市場」。臨天光仔就有在四片析个平鎮、觀音、新屋、八德這兜地方，㧡等抑係用「利阿卡」載等豬子、番薯、青菜、果子來這賣，唩唩喊喊做生理，吵鬧个人聲，形成一隻當鬧熱个市集。一直到日本時代明治40（1907）年正搭起屋來，變到「第一公有市場」。昭和2（1927）年，在這市場前个三角尖仔起一座兩丈高个「計時器」大時鐘，嗄變到中壢个地標。

在市場對等中正路行等去，有番薯市場、中壢第一街（295巷）、舊社仔，順等大同路到中山路一搭仔，就係中壢老街，街路兩片店面到夜來吔人尖人極，鬧熱煎煎。市場對面係中壢郡役所、輕便車驛（車站）、盲目仔巷，係日本時代中壢个行政、交通、經濟、商業中心。故所昭和6（1931）年，中壢庄升中壢街个時節，慶祝个紅布條就掛到這市場前个路頂高。

有名个係盲目仔巷有幾下間算命館、點心店，該兩時附近仔个豬埔仔酒家無煮食，大部分係來這喊點心店煮好，擐點心過去分人客食，生理當好。講起番薯市場還較有名，從中光行對面巷仔，一直透到民生路、中平路，頭擺安到「番薯市仔」。看名就知，定著係本來專門賣番薯个所在，仰仔呢？因為頭擺桃園豬全臺灣有名，這位仔係全臺灣盡大个桃園豬買賣个市場。一早豬農㧡等抑係載等豬子來賣，擺到市場前透到番薯市仔。當時豬仔利存當高，賣忒豬子，這兜畜豬仔人家就會買兜番薯簽、番薯粉、日常用品轉去做豬仔飼料、生活使用。後來為着方便這兜農家人買糧食同日常用品，其他百貨生理人也跈等入來搶市。結果粄仔、點心、布料、制服、果子、…這兜，麼个都賣，變成在地人十分偎靠个菜市場。

本來个第一市場，烏瓦磚牆，內部係用樹材做个，經過四、五十年，嗄舊陋舊陋、邋埃（音lab ngai）邋埃咧！民國64（1975）年重新起過，地下係點心店，地面一層，有固定个攤仔，有算命館，有賣布料、裁縫、刀仔、禾鐮、菜子、農藥、酥糖這兜五金雜貨店。市場前當多臨時攤仔，㧡等賣菜、𢱤等利阿卡、載等豬子喊賣个，嗨嗨咄咄，還有歸列仔个三輪仔排等載人。還較重要个係獅仔會贈送一隻大時鐘，代換原來个計時器。

民國77（1988）年起到四層，賣文具、衫褲、百貨，還有舞廳、KTV，使得中壢人有還較多个娛樂場所，也變成逛街約會、男女戀愛个「鵲橋」。到民國99年分政府列為危樓，第二年5月拆忒，有人講大時鐘無靚，順續拆忒，到今也有人試着當打爽，像失忒一隻中壢个精神指標。經過多年考量，識講愛打造一隻客家美食廣場。

105年開工，到111年12月落成。這棟地下四層，地面六層个新市場，地下第一層淨有一細間仔「好客小舖」，賣兜細人仔个玩具同奧多拜停車場，其他三層全做停車場，做得停汽車119輛、奧多拜100輛。增加都市个停車空間，並設有電動車停放區个充電樁，𢯭手解決停車問題當好，毋過頭擺个點心店全無咧！ 

地面六層，第一層面前在原來个「大時鐘地跡」設「大時鐘廣場」。（圖2）入去一樓空間正面掛等「中壢年表」，一列一列仔紀錄中壢、大時鐘、市場个歷史發展。（圖3）裡背有日本藥店、餐廳賣王品牛排，二樓賣日本壽司，三樓賣燒肉、麻辣鑊，三樓以上目前吂開放，講愛分桃園社會局、桃園客家基金會運用。恁大、恁高个市場，現代化咧！賣高級料理，淨淨俐俐，頭擺个亂象改善吔！鬧熱氣氛較無咧！
圖片：image5-2.jpg (圖2  中壢大時鐘个印跡（2023.11.24攝）)
圖片：image5-3.jpg (圖3  一樓正面空間壁項掛等「中壢年表」（2023.11.24攝）)
到這下，市容改變吔！盲目巷脣起大樓，算命館、點心店無咧！番薯市仔從改善路面變人行道，攤仔、生理人大部分徙到興國市場去無倒轉來，嗄變到冷落冷落；歸隻老街，也變到落梢落梢（音sauˇ），伸着个係越多越多、來來去去个車仔。愛聽大時鐘講老故事，愛尋轉大時鐘个記憶，怕係愛到暗晡頭，萬家燈火个時節，企到市場前个大時鐘印跡，望等三樓，正看得着電子鐘，日夜還在該玻璃鏡面𫟧轉。（圖4）
圖片：image5-4.jpg (圖4  夜間个第一市場樣貌（2023.11.24攝）)
市場起好吔！有人認為恁當市个所在，愛請公務機關徙走，恢復原來个市場樣貌，四到六樓還係賣百貨較好。本來申請客委會經費，想愛在這臺灣盡大个客家都市中壢，打造一隻客家美食廣場个希望怕無咧！好得一樓入口玻璃門項，還有寫等幾句仔「承蒙蒞臨」、「恁早」、「恁久好無」、「恁久無看着」、「共下來大時鐘逛逛啊」、「大家共下落來尞」、「恁仔細」這兜客家詞彙，分人毋會毋記得中壢係一個客家都會城市，看起來還有一息仔溫暖。（圖5）
圖片：image5-5.jpg (圖5  中壢大時鐘第一市場个玻璃門客家詞彙字樣（2023.11.24攝）)

標題：世界客家研究大會
封面圖片：image6.jpg
封面作者：黃脩閔
封面內容：今年的世界客家研究大會，以「客家的在地、全球與多樣」為主題，搭配世界客家博覽會的活動…
作者：【圖、文／黃脩閔／國立中央大學客家社會碩士班】
音檔：
發音人：
文章內容：
今年的世界客家研究大會，以「客家的在地、全球與多樣」為主題，搭配世界客家博覽會的活動，使國外學者有機會瞭解臺灣客家、也促進國內學者與全球客家社群對話，讓國內、外學者在此，就全球客家族群的歷史、語言、文化、經濟、產業、政治、身分、認同等各種層面，進行深刻而多元的討論。

兩日的大會中，從牙買加、古巴、美國、東帝汶、泰國、越南、馬來西亞、印尼，到台灣各地區的客家研究，看到了「客家」異質性的存在，也了解在不同國家、不同社群、不同地區中，每一個人所經歷的歷史、語言與族群歷程，是如何影響個人的語言選擇、身分認同以及各自的意識。其中，談到了語言政策、族群關係、語言景觀、會館組織、族群中的婦女地位等各種多樣的主題。本次大會，特別運用了科技設備（每人可借用口譯機）、口譯團隊（客華、客英、華客翻譯），促進溝通與交流，可以讓台上的人真正自由、平等地去選擇想要使用的語言。既然是客家研究，想要使用客語時，也不必擔心別人聽不懂、因而只能使用大多數的語言，同時，也可以讓國外學者有機會聆聽到臺灣的客家話。

在兩天的論壇以外，更安排了兩日的參訪活動，讓國外學者多了解臺灣的客家文化。其中一日，主要帶國外學者至世界客家博覽會場館參觀，從主展區的臺灣館、世界館，到副展區的國際原住民族文化創意產業園區，客家與鄰近族群之間的關係，同樣是大家感到好奇的層面。

過程中發現，學者們對臺灣客家話的書寫與拼音方式、不同腔調的語言差異，頗有興趣，因此在臺灣館時，多半有駐足體驗「學習講客語」的互動特效。同時，他們也帶有批判性地閱讀展覽內容，包含世界館的名人介紹為何以男性為主、怎麼定義「偉大」，而被放入名人介紹區？也有不同的學者，分別從語言學觀點、移民的角度，來看語言接觸，或深究身分、血緣、語言與認同的關係，以及語言位階和語言政策的發展如何影響語言意識。

另外一日，則帶國外學者至新竹縣客家庄，包括姜阿新洋樓、金廣福公館、新瓦屋客家保存區、義民廟，學者們特別對姜阿新洋樓的背後故事有所觸動，特別是姜阿新孫女姜惠琳買回祖父的洋樓時，凸顯出的「回家」、「轉屋」的意涵。而在金廣福公館、新瓦屋客家保存區所感受到的客家庄氛圍、自然聽到的客語語言，以及在義民廟看到的客家舞獅表演，皆讓他們印象深刻。

本次行程，目的是希望讓國外學者能理解臺灣的多元族群關係，以及臺灣各地不同的客家文化。期許這是一個起點，點燃國際社會對臺灣、甚至於臺灣客家文化的理解。

標題：細人仔个等待
封面圖片：image7.jpg
封面作者：黃美貞
封面內容：這幾年開始，電視輒常會播一種廣告，就係外送个服務，正開始係送食个，後來，總愛你想得著…
作者：【文／黃美貞／光復國小教師】
音檔：7.voice.mp3
發音人：黃美貞（四縣腔）
文章內容：
這幾年開始，電視輒常會播一種廣告，就係外送个服務，正開始係送食个，後來，總愛你想得著，想愛喊佢送麼个都做得，正經當利便。亻厓對外送服務愛加錢無慣，故所罕得喊外送，顛到思念頭家駛車仔來賣東西个童年時光。

「買麵包，買麵包，好食个麵包」聽著這個聲在大崎一路傳等過來，亻厓遽遽拿等準備便个零用錢，去路口等車仔斡頭停好勢。該係一臺咖啡色个旅行車，後斗放幾下𣛮䈪个麵包，後斗門打啊開，頭家會笑笑仔同大家紹介，今晡日有做麼个口味，像クリーム(奶油)、あずき(紅豆)、菠蘿、雞卵糕，有單個包裝，乜有三隻做一包个，麵包做下係下晝正出爐，用透明个油紙落仔包好，看起來當萋，當餳人。

伙房个細人仔全部等毋掣了，手伸長長尋自家想食个。亻厓最好食炸彈，兩頭尖尖，外皮酥酥，內肚包椰仔葡萄乾；還有クリーム三個做一包該種，連第二日个早點乜包辦了。成時仔，阿姆會去交官，買有一百箍還會送一個，恁樣，亻厓又做得擇加一垤雞卵糕。現下，亻厓還係當好食麵包，毋過大部分食歐式麵包，日式麵包忒甜，毋多敢食了。
避暑時節，半下晝會有賣冰个，一種係駛貨車賣芋仔冰，一種係騎奧多拜賣軟冰。芋仔冰个廣播係講學老話，「芋仔冰來了！好食个芋仔冰來了！」阿姆試著食冰毋會飽，食生趣个，罕得出去買，愛堵著六月天公緊工該下，大家𢯭手晒榖收榖，正會買幾盒仔放在冰庫，還吩咐大家愛省省仔食，毋好牛腸馬肚，一下仔就囫淨淨，印象裡肚，該兜冰毋識放到隔日。

「ba ˊ bu，  ba ˊ bu 」个聲傳來了，奧多拜載等五桶冰，還有一台乳珠台，做得打乳珠仔，係同頭家打賭，比頭家較高分就加冰。老弟中意打乳珠仔，亻厓好看頭家挖冰，看等冰變成一球球仔，放到餅杯仔頂高，係當幸福个一件事情。過後自家做阿姆，還挑挑買一支來挖冰，下擺仔挖西瓜、番檨乜當生趣，倈仔講：「阿姆个手藝毋會輸網紅店仔哦！」

時代無共樣了，講究速度遽，服務好，人客打第一，網路評論正毋會分人打一粒星仔，該種做細人仔等待个趣味，怕係當難尋著了。

標題：聽「文學的歧路花園-談影視改編與作家IP的多元轉譯」有感
封面圖片：image8.jpg
封面作者：林以晴
封面內容：對《寒夜三部曲》摎《寒夜》、《寒夜續曲》，到《情歸大地》摎《一八九五》，文字經過攝影機…
作者：【圖、文／林以晴／國立中央大學客家語文暨社會科學學系】
音檔：
發音人：
文章內容：
對《寒夜三部曲》摎《寒夜》、《寒夜續曲》，到《情歸大地》摎《一八九五》，文字經過攝影機，變做一個個畫面，人个想像就恁樣變成實際，在大螢幕項播出。作品在經過無共儕人个詮釋以後，增加了無共樣个視角，乜分𫣆俚對客家文化有了新个認識。

在黃儀冠教授个演講裡肚，講著李喬先生在《寒夜》裡肚用客家人个角度，寫日本時代个歷史，摎本來該種政府、官方个看法、觀點，會當無共樣，嗄更加接近百姓實際上看著个，摎較低層階級个話語權尋轉來。還過在書裡肚，摻等無共樣个語言，有華語、客家話，還有番易(mimicry)个日本話，摎一般看著用「標準」華語寫个文章當無共樣，這乜係李喬先生為著愛挑戰國民政府來著臺灣以後，中原標準音高高个地位。在日本時代，大家學了最高統治者講等个日本話，到國民政府來到臺灣以後，又愛轉換做華語，在恁樣个時代背景，語言个使用本來就會有混等个情形出現，所以亻厓試著李喬先生恁樣个寫作方式，毋單淨係愛挑戰分人定義个標準，乜係更加實際呈現該時个語言使用情形。到拍做戲劇个時節，演員乜係做得切換無共樣个語言來表達，還過這種時代劇，當重視衫褲、化妝、道具摎場景个設計，都愛講究該時代个背景，分經歷過該時个觀眾做得回憶，想起該時一點一滴个酸甜苦辣；分無經歷過个人，做得有坐等時光機轉去个感覺。

除忒改編歷史故事，乜有人物傳記故事，像呂赫若的故事摎佢寫个小說，分拍做《台北歌手》這部電視劇，還有徐志摩、張愛玲个故事，分別有人摎佢兜拍做《人間四月天》、《她從海上來》。恁樣个傳記故事，融合理解摎證據，理解係建構出對該作家个認識，還有摎感情轉著作家身項；證據係愛用正經發生過个事情，作家个人生經驗，詮釋个方式還有擇个故事，都會影響著𫣆俚用麼个角度，摎放哪種感情去讀作家个作品。

經過這擺个演講以後，亻厓對後殖民个文學有更加深入个認識，乜了解了李喬先生在創作《寒夜三部曲》个時節，係幾用心想愛摎最接近百姓生活个情形呈現出來，還在這兜作品裡肚，感受著先生對土地有幾深个感情。毋單淨恁樣，亻厓乜發現著係講做得用心欣賞影視作品，感受裡肚个意涵，循等故事个脈絡，就會挖著寶物，除忒做得對人物、歷史个故事有無共樣抑係還較深入个認識以外，乜會發現看著个逐隻畫面、聽著个逐句話都有佢个意義，可能毋係佢表面看起來恁簡單，當值得大家花時間去欣賞這兜作品。

標題：113學年度客家研究在職專班招生
封面圖片：image9.jpg
封面作者：
封面內容：一、招生名額30人
二、網路報名日期：…
作者：【圖、文／轉載自國立中央大學客家學院】
音檔：
發音人：
文章內容：
一、招生名額30人
二、網路報名日期：
      112年11月27日上午9:00開始
      112年12月11日下午3:30截止      
三、考試內容：
      初試：資料審查(免筆試)
      複試：口試
               日期：113年1月7日(星期日)
四、得參加複試名單公告日期：112 年 12 月 28 日(星期四)
五、113學年度碩士在職專班招生簡章及其他招生訊息請詳閱如下網址
      https://admission.ncu.edu.tw/zh-TW/content/81/13 
六、聯絡方式：
      (一)電話：03-4227151轉33453
      (二)傳真：03-4273334
      (三)E-Mail：hakkastu@ncu.edu.tw 

標題：六堆文化資產與水資源研討會
封面圖片：image10.jpg
封面作者：
封面內容：日期：12月22日(五)~23日(六)
地點：六堆客家文化園區會議廳…
作者：【圖、文／轉自六堆客家文化園區臉書粉絲專頁】
音檔：
發音人：
文章內容：
日期：12月22日(五)~23日(六)
地點：六堆客家文化園區會議廳
本次以高樹大路關石獅公為主視覺意象
聚焦文化資產與水資源議題
歡迎大家共下來參加與探討
研討會詳細資訊請密切關注六堆客家文化園區臉書粉絲專頁
https://www.facebook.com/liuduihakka/ 

標題：搶救客話大作戰 講客宣講巡迴車
封面圖片：image11.jpg
封面作者：
封面內容：各位觀眾  講客宣講巡迴車 誕生啦~
即日起到 12/28 將出現在全國客庄…
作者：【圖、文／轉載自客家委員會臉書粉絲專頁】
音檔：
發音人：
文章內容：
各位觀眾  講客宣講巡迴車 誕生啦~
即日起到 12/28 將出現在全國客庄
進行一系列客家藝文展演與講客宣傳
\ 歡慶 講客宣講車 誕生 /
﹋﹋﹋﹋﹋﹋﹋﹋﹋﹋﹋
現場有獎徵答+線上抽獎活動 同步開跑!
🎁現場有獎徵答
現場除了有優質藝文團體精彩演出
還有 縣市限定  限量帆布手提袋
多款「講客」限量文宣品
將贈送給現場參加「搶救客話大作戰」
有獎徵答的民眾

講客宣講巡迴列車 
11/24~12/3首波巡迴大公開
﹋﹋﹋﹋﹋﹋﹋﹋﹋﹋﹋﹋
歡迎大家共下來巧遇噗噗
.
🚌【第一場】高樹
時間｜11/24(五)下午6~8點 
地點｜屏東縣高樹鄉-榕樘福德祠廣場
地址｜屏東縣高樹鄉民權路19號 
演出｜ 竹頭背客家八音團
       山狗大後生樂團、 謝宇威
.
🚌【第二場】竹田
時間｜11/25(六)下午6~8點 
地點｜屏東縣竹田鄉-西勢夜市
地址｜屏東縣竹田鄉龍門路 
演出｜Vòng chṳ kâ làu siàulú khahlah （黃稚嘉摎少女卡拉）、黃瑋傑與山寮樂隊、謝宇威
.
🚌【第三場】美濃
時間｜11/26(日)下午3~5點 
地點｜高雄市美濃區- 美濃文創中心
地址｜高雄市美濃區永安路212號 
演出｜竹頭背客家八音團 
      黃瑋傑與山寮樂隊、謝宇威
.
🚌【第四場】國姓
時間｜12/1(五)晚上6~8點 
地點｜南投縣國姓鄉-成功廣場
地址｜南投縣國姓鄉國姓路
演出｜黃鎮炘&阿比百樂團
      黃瑋傑、顏志文&林鈺婷 Rita
.
🚌【第五場】崙背
時間｜12/2(六)下午3~5點 
地點｜雲林縣崙背鄉- 詔安客家文化館
地址｜雲林縣崙背鄉民生路28-8號
演出｜劉劭希+搖滾童謠、林鈺婷 Rita&劉道文、打幫你樂團DaBangNi
.
🚌【第六場】東勢
時間｜12/3(日)下午3~5點 
地點｜臺中市東勢區- 東勢客家文化園區
地址｜臺中市東勢區中山路1號
演出｜劉劭希樂團、山狗大樂團 
      黃子軒與山平快 ZiXuan & Slow Train

標題：高雄客家音樂祭──麥客瘋
封面圖片：image12.jpg
封面作者：
封面內容：活動日期：12月9日(星期六)
活動時間：19:00 - 21:00…
作者：【圖、文／轉載自高雄市政府客家事務委員會臉書粉絲專頁】
音檔：
發音人：
文章內容：
活動日期：12月9日(星期六)
活動時間：19:00 - 21:00
活動地點：衛武營國家藝術文化中心-音樂廳

客家音樂不再局限於傳統山歌，並跳脫小調曲風的框架，取而代之的是充滿自信的現代客家流行音樂，靈動慧黠的音符挑動身體的節奏，沸騰脈動的韻律。客家音樂人更積極參與當代社會議題，並透過音樂表達自己的聲音。多樣並自由的創作和表演方式吸引了年輕一代的參與，使客家文化以更豐富的面貌開展在各族群之間。

臺灣是一個多元文化的國家，各族群間的互動豐富了整個文化領域，「高雄客家音樂祭」跳脫固有傳統與文化框架，將不同文化元素創新、巧妙結合，可以看到客家音樂與其他族群音樂風格的融合，反映現代客家音樂的豐富性以及在創作和表演方面的開放態度。演出的多樣性不僅豐富了音樂祭的內容，更形成一個文化交流平台，達到文化共融的成效。

「高雄客家音樂祭」不僅為客家族群提供了一個展示音樂才華的平台，還豐富了臺灣的文化景觀，並向世界傳遞了臺灣多元文化的信息；不僅讓客家音樂保持著活力，也將臺灣文化推向新的高度。

2023年12月9日【高雄客家音樂祭—麥客瘋】，讓音樂鬼符挑動身體節奏，隨著血脈沸騰，讓我們瘋狂一夜，享受這場歡樂的文化慶典！

標題：14天講客影片徵集活動 
封面圖片：image13.jpg
封面作者：
封面內容：【輕鬆說客語 快樂拿現金】遽遽看過來
講客語，錄影15秒並完成指定規則…
作者：【圖、文／轉載自客家委員會臉書粉絲專頁】
音檔：
發音人：
文章內容：
【輕鬆說客語 快樂拿現金】遽遽看過來
講客語，錄影15秒並完成指定規則 
就可以抽高額現金💰
🔗 https://lihi1.me/QxPyz 

總獎金高達 五．十．萬 ‼️
還有眾多獎項可以參加
一人最高有機會獨享 $157,000
大家共下來輕鬆講客
讓客語自然進入我們的生活🙆🧡

活動時間 | 11/20-12/20
更多詳細活動資訊請見
🔗 https://lihi1.me/QxPyz 

標題：山城藝世代 藝文職人展
封面圖片：image14.jpg
封面作者：
封面內容：透過傳統工藝的巧思，展現出不同的創作思考，將對山城的情感以獨特的方式轉化呈現…
作者：【圖、文／轉自東勢客家文化園區臉書粉絲專頁】
音檔：
發音人：
文章內容：
透過傳統工藝的巧思，展現出不同的創作思考，將對山城的情感以獨特的方式轉化呈現。這次的展覽我們有幸邀請到兩位傑出的山城藝術家，他們分別是：

🍃 生態藝術家—徐權童老師
徐老師以自然大地為創作靈感，將漂流木化腐朽為神奇，雕刻成獨一無二的手工藝品。近年更以竹子雕製昆蟲藝品，推動保育觀念與實踐藝術生活化。

🌸 東方美學藝術家—徐菊英老師
橫跨各領域的徐菊英老師以淺顯易懂的方式呈現民族文化傳統，讓我們在心靈深處聆聽美的言語。她的專業領域包括拓碑、書法、水墨、膠彩等，致力推廣山城地區的文藝活動。

展覽期間自即日起，一直持續到12/28，地點在東勢客家文化園區。感謝大家的蒞臨，讓我們一同感受藝文之美，共同揭開山城藝世代的精彩篇章。

標題：徐哲緯 ──《人公仔》
封面圖片：image15.jpg
封面作者：
封面內容：徐哲緯是華語、客語音樂界的優秀代表之一，他曾經入圍金曲獎，並以優秀的創作才華為許多知名歌手…
作者：【圖、文／轉自銀河網路電台】
音檔：
發音人：
文章內容：
徐哲緯是華語、客語音樂界的優秀代表之一，他曾經入圍金曲獎，並以優秀的創作才華為許多知名歌手創作了一系列動人的歌曲。今年底，他將帶來他的最新專輯『人公仔』，這也是他音樂生涯的重磅里程碑，並再度邀請備受矚目的 Genre-Bending怪物音樂製作人盧子翔擔任統籌製作，這個組合無疑為聽眾帶來極具創新性和豐富多彩的音樂體驗。

隨著時間的推移，音樂界不斷演進，各種音樂風格層出不窮。然而，有一個特殊的音樂文化一直以來都深植於華語音樂的根蒂，那就是客家音樂。從以前的山歌到新式民謠，再到現代的爵士、搖滾和Lofi，客家音樂一直在不斷變革和融合。而徐哲緯的專輯『人公仔』，這張專輯彰顯了客家音樂的多樣可能和現代風格，並展現了客家音樂走向大眾聽眾的潛力。

徐哲緯身為長期活躍在華語流行音樂界的音樂人，首張專輯採用了客語少見的Trendy和Pop音樂風格，這種風格在客家音樂中是罕見的。專輯的氛圍強調了不服輸和改變的核心價值觀，徐哲緯在專輯中展示了我們所不熟悉的他一面。專輯封面像是一幅梵谷的畫作，與回眸一視的強勢感相得益彰，絢麗及呼應生命力的光亮曲線讓人印象深刻。專輯的名稱『人公仔』也有別具的意義。這個名稱可以拆解為「人」和「公仔」這兩個主題。專輯中的許多歌曲都講述探討了「人」或「人心」。並以「公仔」和「人偶」為標的，創作專輯中的歌曲充滿深度探討和情感，歌詞中充滿了對生命和自我認識；歌曲中提到了芭比、Superman、丘比特，甚至Hi-ya計程車等不同的角色，來闡述人性的多樣性，以及塑造每個人生的意義。

『人公仔』專輯企圖展現的不只是客家音樂的現代性可能，並讓我們思考人性的其中價值。無論你是否熟悉客家文化，這張專輯都值得一聽，因為它將讓你體驗到音樂的魔力，並引領你進入一個全新的音樂世界。
